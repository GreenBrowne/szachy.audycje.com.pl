---
title: "Statut Fundacji „Więcej Mądrości”"
date: 2024-08-30T09:38:32+02:00
---

### Rozdział Cele Fundacji

Celem Fundacji jest działalność służąca tworzeniu korzystnych warunków dla rozwoju
przedsiębiorczości, innowacji oraz wszechstronne działanie na rzecz postępu edukacyjnego,
społecznego, kulturalnego i ekonomicznego społeczności lokalnych i regionalnych według
zasady zrównoważonego rozwoju.

### Rozdział Zasady, formy i zakres działania

Fundacja realizuje swoje cele poprzez następujące działania:
1. krzewienie przedsiębiorczości, innowacji i postaw obywatelskich w społecznościach
lokalnych i regionalnych;
2. działalność wśród dzieci i młodzieży w zakresie oświaty, wychowania, nauki i techniki,
kultury fizycznej i sportu;
3. organizowanie i prowadzenie szkoleń w tym zawodowych; poradnictwa i doradztwa,
kursów, pokazów, imprez, odczytów, dyskusji, sympozjów, seminariów, konferencji,
wydawnictw i publikacji;
4. pozyskiwanie środków finansowych krajowych i zagranicznych, w tym głównie funduszy
z UE w ramach projektów skierowanych m. in. Do MMŚP, samorządów, obszarów wiejskich,
młodzieży, bezrobotnych i zagrożonych wykluczeniem społecznym, w tym osób
niepełnosprawnych i starszych;
5. współpraca z innymi Fundacjami, stowarzyszeniami, instytucjami i firmami krajowymi
i zagranicznymi;
6. współpraca ze strukturami Unii Europejskiej;
7. współpraca z Polonią i Polakami za granicami;
8. działalność proekologiczna i na rzecz odnawialnych źródeł energii;
9. działanie na rzecz promocji zdrowia i zdrowego stylu życia;
10. finansowanie, zakładanie i prowadzenie placówek oświatowych związanych m. in.
z promocją zdrowego stylu życia i przyjaznym środowiskiem naturalnym;
11. wspomaganie rozwoju społeczeństwa inteligentnego;
12. wspomaganie działalności związanej ze sztuką, twórczością artystyczną i rękodzielniczą;
13. organizowanie i prowadzenie pozaszkolnych form edukacji i pełnej ich obsługi;
14. finansowanie i organizowanie obozów i turnusów edukacyjnych,
profilaktyczno-terapeutycznych, rehabilitacyjnych, zbiorowych form wypoczynku i rekreacji
dzieci, młodzieży i dorosłych;
15. organizowanie i prowadzenie zajęć edukacyjnych, wyrównawczych w tym korepetycji,
włączając w to naukę języków obcych;
16. organizowanie i prowadzenie kursów komputerowych, kursów ratownictwa i udzielania
pierwszej pomocy, kursów szybkiego czytania, kursów radzenia sobie ze stresem oraz szkoleń
z zakresu m. in. komunikacji, autoprezentacji, technik sprzedaży i negocjacji;
17. działalność w zakresie pomocy psychologiczno-pedagogicznej;
18. współpraca z ośrodkami, placówkami i organizacjami prowadzącymi profilaktykę
i terapię uzależnień;
19. pomoc społeczna i poradnictwo;
20. działalność prewencyjna przeciwko przemocy w rodzinie i inna działalność tego rodzaju;
21. zakładanie i prowadzenie obiektów sportowych i służących poprawie kondycji fizycznej;
22. prowadzenie działalności związanej z promocją imprez sportowych i
turystyczno-rekreacyjnych;
23. działalność parków rekreacyjnych oraz transport dla celów edukacji, rekreacji
i rehabilitacji;
24. organizowanie i prowadzenie turystycznych obiektów noclegowych i miejsc
krótkotrwałego zakwaterowanie;
25. zakładanie i prowadzenie pól kempingowych i namiotowych;
26. przygotowywanie i dostarczanie żywności dla odbiorców zewnętrznych – catering oraz
innych usług gastronomicznych;
27. wspomaganie funkcjonowania miejsc historycznych i zabytkowych, pomników przyrody
oraz innych atrakcji turystycznych;
28. upowszechnienie i ochrona praw konsumentów;
29. wspieranie i współpraca przy programach rewitalizacji i rekultywacji;
30. wspieranie ochrony dorobku i dziedzictwa narodowego.
